---
title: "bir ev belki, yuva"
date: "2024-10-30"
---

güzel bi akşam oluyordu. evden çıkıp parka doğru yürüdüm. torbacıyla buluşucaktım. banka oturdum bi sigara yaktım. camel soft. keyifli günlerde alırdım. limon geldi, kafasını sevdim. sarı bi kediydi. küçük bi kız “limon!” demişti ona. sevmiştik, adı limondu artık.

telefonumu çıkardım, beni evde bekleyen sevgilime yazdım. ”torbacının arabasını çevirdiler, ekip arabasındayız”. boktan bi şakaydı. komik bile değildi. adamımı beklerken iki sigara daha içtim. baktım geleceği yok ibnenin, markete doğru yürüdüm. dankek aldım (8’li). vişneli dankek. sıraya girdim. sıra 15 yıl sürdü. kasiyer kadın birileriyle konuşuyordu telefonda. çocuğu mu ne hastalanmıştı öyle bir şey. üzüldüm ona. bana annemi hatırlattı. annem hep hüzünlendirmiştir beni. çocukken annem ölürse benim pilavımla yoğurdumu kim karıştıracak diye ağlardım.

parka gittim torbacıyla buluştum. bana libidosunun yüksekliğiyle ilgili bi şeyler anlattı. sonra bi süre sessiz kaldık. arabayla mahallede dolaşıyorduk öylesine.

“üff şuna bak şuna!”

burnuyla işaret ettiği yere baktım. kot pantolonlu bi kadın yürüyordu. herhangi bir kot pantolon. tepkisiz kaldım. dankekten bi tane yesem mi diye düşündüm. neyse, evde daha keyifli olur. keyif pezevenginin önde gideniydim. “konfor” önceliğimdi. bikaç tur attık, sonra beni parka bıraktı herif.

eve girdim. sevgilimin makyajı akmıştı. ağzı burnu sümüklüydü. hüngür hüngür ağlamış polisler beni götürdü diye. onu öyle görünce dayanamadım yapıştırdım kahkahayı. sonra durdum. yanına gittim, sarıldım. özür diledim. tersledi beni, ittirdi. bi dankek çıkardım paketten, uzattım. önce istemedi. sonra bi ısırık aldı. bi sigara sardım. müzik dinlerken onu içtik. sonra yatağa gittik.

çok iyi sevişiyorduk. birbirimizi uzun süredir tanıyorduk. her kadın gibi değildi o. vücutlarımız birbiri için yaratılmış gibiydi. loş odayı aydınlatıyorduk. parlıyorduk.

birlikte bir şey kurmuştuk. neydi bilmiyorum. bir şeydi. iyi hissettiriyordu. bir ev belki, yuva. beraber onun içindeydik. aileydik.
