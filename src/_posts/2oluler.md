---
title: "ölüler ve üç bira"
date: "2024-10-30"
---

biraz şefkate ihtiyacım var. belki birinin arkamdan sarılmasına, ya da başımı okşamasına. sarhoşum yine. ruhum tüm ölü kurbanlık koyunlardan daha üzgün.

uyandım. rüyamda onu gördüm yine. beş saniyede boşaldım. fantezilerimde bile yetersizim. kendi fantezilerimde bile. yetersizim.

bir şeyler yapmam lazım. yerimden kalkmazsam oturduğum yerde çatlayacağım. sokağa çıktım. yürüyorum. sahile gidiyor bu yol. orada bir sürü mutlu insan var. ama gidilecek daha iyi bir yer yok maalesef.

karnım aç. son paramla üç tane bira aldım. bazen üç bira işe yarıyor. en azdından içinde bulunduğum boğuntu hücresi normal boyutlarda bir hücreye dönüşüyor.

yazmak istiyorum umarsızca. kurtuluş burada gizli, ama yazacak hiçbir şey yok. anlatılar değersiz, yaşananlar anlamsız, ruhum hep umutsuz, mutsuz, üzgün, ağlak ve sorumsuz.

zengin bir piçin teraryumunda yaşayan beyinsiz bir iguana olmak isterdim. belki o zaman anlatacak bir şeylerim olurdu. anlatacak bir şeylerim olsun istiyorum. anlatacak bi şeylerim olursa eğer… kanıtlayabilirim yaşadığımı. yaşayan bir ölü, ölü bir ölüden bin kat beterdir çünkü.
